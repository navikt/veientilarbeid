<p> Dagpenger utgjør omtrent 62,4 prosent av hva du hadde i lønnsinntekt og eventuelle trygdeytelser det siste året før du søkte dagpenger, eller gjennomsnittet av de 3 siste årene før du søkte dagpenger. Du vil få det som gir den beste beregningen i din situasjon. Næringsinntekt, pensjon og engangsstønad ved fødsel regnes ikke med i grunnlaget for dagpengene.</p>
<p> Husk at du må betale skatt av dagpenger. </p>
<p> Inntekt over 6 ganger gjennomsnittet av <a class="lenke" href=" https://www.nav.no/no/NAV+og+samfunn/Kontakt+NAV/Utbetalinger/Grunnbelopet+i+folketrygden">folketrygdens grunnbeløp (6G) </a> det enkelte kalenderår, tas ikke med i beregningen av dagpenger.</p>
<p> class=»typo-element»> I tillegg til lønnsinntekt, tas disse stønadene med i beregningen av dagpenger:
</p>
<ul>
    <li class="blokk-xxxs">Sykepenger</li>
    <li class="blokk-xxxs">Omsorgspenger</li>
    <li class="blokk-xxxs">Pleiepenger</li>
    <li class="blokk-xxxs">Opplæringspenger</li>
    <li class="blokk-xxxs">Svangerskapspenger</li>
    <li class="blokk-xxxs">Foreldrepenger ved fødsel og adopsjon</li>
    <li class="blokk-xxxs">Dagpenger</li>
</ul>

<p> Legg merke til at beregningen av hvor mye du får i dagpenger, og beregningen av om du har hatt nok i minsteinntekt til å ha rett til dagpenger, er to ulike beregninger. Les mer om minsteinntekt under punktet «Har jeg rett på dagpenger?». </p>
<p> Har du bidragsplikt eller forsørger barn under 18 år, får du et tillegg på 17 kroner per barn 5 dager i uken. Du kan også søke om barnetillegg for barn som er bosatt i et land som omfattes av EØS-reglene og/eller Nordisk konvensjon om trygd. Hvis begge foreldre får dagpenger, er det bare én av foreldrene som får tillegget utbetalt. </p>